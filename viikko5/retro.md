Start, Stop, Continue, More of, Less of Wheel -menetelmän ideana on piirtää ympyrä, joka jaetaan viiteen osaan. Nimetään jokainen ympyrän osa yhdellä edellä mainituista otsikoista ja sitten alkaa keskustelu tiimin kesken. Jokaiseen kohtaan keksitään joitain menetelmiä ja toimintatapoja, joita pitäisi joko aloittaa tekemään, lakata tekemästä, jatkaa, lisätä tai vähentää. Keskustelussa keskitytään siis juuri menneeseen sprinttiin ja nimenomaan tiimin sisäisiin toimintatapoihin, ei siis niinkään teknisiin valintoihin vaan prosesseihin. Kaikkien tiimin jäsenien odotetaan osallistuvan ideoihin, ja myös vapaa keskustelu on suotavaa ja kannustettua. Tällä on tarkoitus löytää asioita, jotka häiritsevät projektin kulkua tai edesauttavat sitä. Se helpottaa työskentelyn sujuvoittamista tulevia sprinttejä ajatellen. On tärkeää pitää retrospektiivi jokaisen sprintin jälkeen ja mahdollisimman pian, jotta ongelmat ja onnistumiset edellisestä sprintistä ovat tuoreina mielessä.
